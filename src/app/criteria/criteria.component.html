<div class="position-relative overflow-hidden p-3 p-md-5 m-md-3 text-center bg-image" style="
    background-image: url('../../assets/14710.jpg');">
  <div class="col-md-5 p-lg-5 mx-auto my-5">
    <h1 class="display-4 px-lg-5 pt-lg-5">Örökbefogadási feltételek</h1>

  </div>
  <div class="product-device shadow-sm d-none d-md-block"></div>
  <div class="product-device product-device-2 shadow-sm d-none d-md-block"></div>
</div>
<div>



  <div class="bg-white p-2 m-2">
    <h5>Az örökbefogadás feltételei</h5>
    <p>Az oldalunk által képviselt menhelyek gondozásában lévő cicák kidobott, eltaszított, utcáról mentett állatok. Szeretnénk, ha gondos
      gazdához kerülnének, ahol az őket megillető szeretetben, biztonságban és gondoskodásban élhetik le egész életüket.
      Az alábbiakban ismertetett örökbefogadási feltételek más állatvédő egyesületek szabályzatai és saját sokéves
      tapasztalataink alapján kerültek megalkotásra. A feltételek bármelyikének nem teljesülése esetén az adott menhely – a
      cica és a leendő gazda együttes érdekében – megtagadhatja az állat örökbeadását. Kérjük, olvassák el figyelmesen
      és
      gondolják át alaposan az alábbiakat, hiszen közös érdekünk, hogy minden állatnak megfelelő gazdát találjunk, és ne


      kelljen néhány hét, hónap vagy év múlva újabb traumát átélve visszakerülnie hozzánk!
    </p>
    <p>Az oldalunk közvetítésével, a menhelyek gondozásában lévő cicák kizárólag hivatalos megállapodás útján fogadhatók
      örökbe.
      Az örökbefogadási megállapodást csak nagykorú személy írhatja alá. A szerződés aláírásával az
      örökbefogadó kötelezettséget vállal arra, hogy a macskáról a felelős állattartás szabályainak megfelelően
      gondoskodik.</p>

      <a href="http://kaposallatbarat.hu/wp-content/uploads/2018/07/%C3%96r%C3%B6kbefogad%C3%A1si-szerz%C5%91d%C3%A9s.pdf">Örökbefogadási szerződés minta</a>

    <h4 class="pt-2 pb-2">Mielőtt örökbe fogadna egy cicát, kérjük mérlegelje a következőket:</h4>

    <h5>Elköteleződés:</h5>

    <p>Egy macska 15-20 évig is élhet, ezért örökbefogadása hosszútávú elkötelezettséget jelent. Fontolja meg, hogy képes
    lesz-e megfelelően gondoskodni az állatról annak egész élettartama alatt!</p>

    <h5>Költségek:</h5>

    <p>A cicának szüksége van a napi megfelelő minőségű ételre, rendszeresen tisztán tartott alomra, oltásokra,
    parazitamentesítésre, kölyökmacska esetén ivartalanításra, valamint betegség, baleset esetén állatorvosi segítségre,
    amelyek jelentősen megterhelhetik a családi kasszát. Kérjük, csak akkor fogadjon örökbe cicát, ha úgy látja, hogy
    most és a jövőben is rendelkezésre áll az állat tartási költségeinek fedezete!</p>

    <p>Ha anyagi körülményei nem teszik lehetővé, hogy felelősen gondoskodjon egy cicáról, akkor örökbefogadás helyett
    inkább fogadja örökbe jelképesen valamelyik cicánkat és látogassa meg időnként – bármikor szeretettel várjuk!
    </p>
    <h5>Tartási hely:</h5>

    <p>Macska örökbefogadását csak saját tulajdonú ingatlanban lakók számára javasoljuk. Az albérletben lakók gondolják
    végig, hogy még ha a jelenlegi tulajdonos hozzá is járul az állattartáshoz, semmi nem garantálhatja, hogy a
    következő főbérlő is így tesz majd. Sajnos hoztak már vissza cicát emiatt, ami sem az állatnak, sem a gazdának nem
    jó.</p>

    <h5>Gondozás és egyedül hagyás:</h5>

    <p>A kutyákhoz képest egy macska tartása jóval kisebb időráfordítással jár (hiszen nem kell sétáltatni), de a legalább
    napi kétszeri etetést és – lakásban tartott macska esetén – az alomtisztítást mindenképpen meg kell oldanunk.
    </p>
    <p>
    A cicák ugyanúgy társas lények, mint mi emberek, ezért sokkal szívesebben vannak a gazdájukkal, mint egyedül az üres
    lakásban. A macska személyiségétől is függ, hogy mennyire viseli jól az egyedüllétet, de még a legfüggetlenebb cica
    sem kuksol szívesen egymagában reggeltől estig a négy fal között. Ezért amennyiben időbeosztásuk olyan, hogy
    reggeltől estig az egész család távol van, kérjük, gondolja át még egyszer az örökbefogadást. Ha mindenképpen
    szeretne macskát, ilyen esetekben két cica egyszerre történő örökbefogadását javasoljuk, akik így egymás
    társaságában sokkal jobban viselik a gazda hiányát.</p>

    <h5>Család:</h5>

    <p>Az örökbefogadás legfontosabb alapszabálya, hogy a döntés az egész család közös, megfontolt és felelős döntése
    legyen!</p>

    <p>Nagyon sokszor a szülők engednek a gyerek nyomásának, miközben ők maguk nem szeretnének semmilyen állatot. Ennek
    igen gyakran a macska visszakerülése a következménye, ami senkinek sem jó: elsősorban a macskának nem, de a
    gyereknek és a szülőnek sem. Ilyen esetekben örökbefogadás helyett inkább azt ajánljuk, hogy a kis cicabarátok
    látogassanak el hozzánk rendszeresen egy-egy simogatásra – védenceink rendkívül hálásak a törődésért!
    </p>
    <p>
    A családtagok véleményén túlmenően vegyük figyelembe a családban lévő egyéb állatokat is, mert a meglevő kutyák és
    macskák nem mindig fogadják ugyanakkora lelkesedéssel az új jövevényt, mint a gazdájuk. A zökkenőmentes
    összeszoktatáshoz munkatársaink igyekeznek hasznos tanácsokkal szolgálni.</p>

    <h5>Az együttélés “viszontagságai”:</h5>

    <p>Egy cica tartása rengeteg örömmel, ugyanakkor sok apró kellemetlenséggel is járhat. Mielőtt örökbe fogadna egy
    cicát, gondolja végig, hogy el tudja-e majd viselni, ha a karmát esetleg a kanapén élesíti, hintázik a függönyön,
    leveri a kedvenc vázáját, kikaparja a virágföldet, hullatja a szőrét vagy kiszórja az almot. A cicák öntörvényű
    lények, ezért sokkal kevésbé nevelhetők, mint egy kutya, de éppen ez adja a személyiségük egyik varázsát!
    </p>

    <h5>Felvigyázás:</h5>

    <p>Ha nyaralni mennek vagy bármilyen más okból el kell utazniuk, gondolja meg, hogy van-e valaki, akire rá tudja bízni
    az állat gondozását. A cicák – különösen ha többen vannak – néhány napra különösebb gond nélkül otthon hagyhatók,
    amennyiben van, aki napjában egyszer vagy kétszer ellátja őket. Hosszabb távollét esetén azonban már szükség lehet a
    cica ideiglenes elköltöztetésére vagy esetleg panzióba adására – a körülményektől és az állat személyiségétől függ,
    hogy ezek a változások mennyire viselik meg a cicát. Alapítványunk – megfelelő kapacitás hiányában – nyaralások
    esetében nem, csakis rendkívüli vészhelyzetekben vállalja a korábban örökbeadott cicák időszakos gondozását vagy
    ideiglenes elhelyezését! Egyre többen viszik magukkal cicáikat nyaraláskor, és örvendetesen gyarapszik azon
    szálláshelyek száma, ahol a macskákat is szívesen látják, így amennyiben a cica szeret utazni, ez is jó alternatíva
    lehet.</p>
  </div>
